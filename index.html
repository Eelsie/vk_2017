<!DOCTYPE html>
<html lang="en">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <meta http-equiv="X-UA-Compatible" content="ie=edge">
  <link media="all" type="text/css" rel="stylesheet" href="main.css">
  <title>Document</title>
</head>
<body>
  <section class="cover">
    <img class="logo" src="img/plan-logo.svg" alt="">
    <!-- <h2>PLAN INTERNATIONAL SUOMI</h2> -->
    <h1>TOIMINTA 2017</h1>
  </section>

  <section>
    <div class="text-container">
      <div>
        <h2>Parempi tulevaisuus 100&nbsp;miljoonalle tytölle</h2>
        <p class="ingress">Plan International Suomi edisti heikoimmassa asemassa olevien tyttöjen oikeuksia ympäri maailmaa. Vahvistimme asemaamme tyttöjen tilanteen asiantuntijana niin Suomessa kuin kansainvälisesti.</p>
        <div class="columns">
          <p><span class="firstletter">T</span>yötämme ohjasi vuonna 2017 selkeä tavoite: edistämme maailman tyttöjen oikeuksien toteutumista niin, että vuoteen 2022 mennessä 100 miljoonaa tyttöä oppii, johtaa, päättää ja menestyy. Tämä tarkoittaa, että vuosien 2017 ja 2022 välillä 100 miljoonaa tyttöä Aasiassa, Afrikassa ja Latinalaisessa Amerikassa saa laadukasta koulutusta, pystyy vaikuttamaan yhteisönsä asioihin, saa päättää omasta elämästään ja kehostaan ja kasvaa turvassa.</p>
          <p>Emme tee työtämme yksin: tavoite on yhteinen 75 maassa toimivalle <a href="https://plan-international.org/" target="_blank">kansainväliselle organisaatiollemme</a>. Kansainvälinen strategiamme tukee saumattomasti YK:n kestävän kehityksen tavoitteiden toteutumista. Kestävän kehityksen tavoitteet tähtäävät vuoteen 2030 ja sitovat kaikkia maailman valtioita.</p>
          <p class="nosto"><span class="bkg">Tavoite on yhteinen 75 maassa toimivalle kansainväliselle organisaatiollemme.</span></p>
          <p>Edistimme vuonna 2017 tavoitettamme niin laadukkaissa kehitysyhteistyöohjelmissamme kuin kotimaan työssämme. Tuloksemme syntyivät yhdessä yhteisöjen, tukijoidemme ja kumppaneidemme kanssa. Tuimme lapsia, nuoria ja yhteisöjä lasten syrjäytymisen ja haavoittuvuuden syiden sekä tyttöjen syrjinnän poistamisessa. Saimme aikaan muutoksia sekä arjen käytännöissä että poliittisessa päätöksenteossa paikallisesti, kansallisesti ja kansainvälisesti. Vahvistimme lasten ja yhteisöjen kykyä valmistautua ja sopeutua kriiseihin ja katastrofeihin.</p>
          <p>Kehitysyhteistyöohjelmien toteuttamisen lisäksi aktivoimme suomalaista yhteiskuntaa edistämään lasten, erityisesti tyttöjen, oikeuksia. Vapaaehtoisemme olivat tässä merkittävässä roolissa. Viestimme työn tarpeesta ja tuloksista sekä edistimme yhteydenpitoa työn tukijoiden ja työssä mukana olevien yhteisöjen välillä. Rahoitimme toimintaamme keräämällä eettisesti hyväksyttävällä tavalla varoja yksityisiltä ihmisiltä, yrityksiltä ja instituutioilta ja valvoimme varojen kohdistamista toiminnan tarkoituksiin.</p>
          <p>Saimme vuoden aikana aikaiseksi merkittäviä tuloksia, joita tämä toimintakertomus esittelee. Työ tyttöjen hyväksi on kuitenkin vielä kesken. Jatkamme ponnistelujamme myös vuonna 2018 vanhojen ja uusien kumppaneidemme tuella.</p>
        </div>
        <div class="embed-container">
          <div onclick="playVideo01();" id="video01" style="background-image: url('img/video9.jpg');"></div>
        </div>
        <figcaption>Ossin video</figcaption>
        <h3>Kansainvälinen Plan paransi miljoonien lasten elämää</h3>
        <div class="columns">
          <p>Plan International Suomi on osa kansainvälistä katto-organisaatiota, vuonna 1937 perustettua Plan Internationalia, joka juhli 80-vuotissyntymäpäiväänsä. Maailmanlaajuinen järjestömme vaikutti vuonna 2017 kymmenien miljoonien lasten elämään.</p>
          <p>Työmme heikoimmassa asemassa olevien lasten, erityisesti tyttöjen, oikeuksien edistämiseksi laajeni entisestään. Vuoden 2017 aikana Plan International toimi yhteensä 75 maassa. Aloitimme työskentelyn neljässä uudessa maassa: Jordaniassa, Libanonissa, Papua-Uudessa-Guineassa ja Salomonsaarilla.</p>
        </div>
        <h3>KANSAINVÄLINEN PLAN VUONNA 2017</h3>
        <div class="infoimg">
          <img class="resp-img" src="img/cover.jpg" alt="">
          <div class="blacklayer"></div>
          <h3>Työskentelimme 75 maassa</h3>
        </div>
      </div>
    </div>
    <div class="story-container">
      <div class="story">
        <div class="story-text">
          <h4>Lapsiavioliitot historiaan Hondurasissa, El Salvadorissa ja Malawissa</h4>
          <p>Joka vuosi 15 miljoonaa tyttöä ympäri maailmaa joutuu naimisiin alle 18-vuotiaana. Lapsiavioliittojen lopettaminen on yksi Plan Internationalin tärkeimmistä vaikuttamistavoitteista. Vuonna 2017 sinnikäs työmme saavutti merkittäviä voittoja: kampanjointimme yhdessä nuorten kanssa ja poliittisiin päättäjiin kohdistunut vaikuttamistyömme oli merkittävässä roolissa siinä, että vuoden aikana Malawi, Honduras ja El Salvador kielsivät alle 18-vuotiaiden avioliitot.</p>
          <p>Hondurasissa joka kolmas tyttö on mennyt naimisiin alaikäisenä.</p>
          <p>– Olen onnellinen ja kiitollinen, että Plan on työskennellyt meidän kanssamme lakimuutoksen läpiviemiseksi. Olen ylpeä siitä, että olen osa jotakin, mikä tarkoittaa lisää onnellisuutta ja itsenäisyyttä niin monelle tytölle Hondurasissa. Toivon, että yhä useampi tyttö menee yliopistoon, mikä katkaisee köyhyyden kierteen ja auttaa maatamme kehittymään, kampanjoinnissa mukana ollut <strong>Ceily</strong>, 11, sanoi.</p>
          <p>– Tämä on historiallinen muutos, joka hyödyttää jopa miljoonien tyttöjen elämää. Emme olisi voineet tehdä tätä ilman nuorten kovaa työtä ja intohimoa, <strong>Belinda Portillo</strong>, Plan International Hondurasin maajohtaja totesi.</p>
        </div>
        <div class="story-img">
          <img class="resp-img" src="img/ceily.jpg" alt="">
          <figcaption>Ceily</figcaption>
        </div>
      </div>
    </div>
  </section>

  <section>
    <div class="article-img">
      <img src="img/ohjelma.jpg" alt="" class="resp-img big-screen">
      <img src="img/ohjelma_s.jpg" alt="" class="resp-img small-screen">
      <h2><span class="bkg">Merkittäviä tuloksia suomalaisten tuella</span></h2>
    </div>
    <div class="text-container">
      <div>
        <!-- <h2 class="small-screen">Merkittäviä tuloksia suomalaisten tuella</h2> -->
        <p class="ingress">Plan International Suomi toteutti vuonna 2017 suomalaisten lahjoittajien, ulkoministeriön ja EU:n tuella ohjelmia 12 maassa: Boliviassa, Togossa, Kamerunissa, Etiopiassa, Pakistanissa, Dominikaanisessa tasavallassa, Mosambikissa, Ugandassa, Keniassa, Laosissa, Itä-Timorissa ja Indonesiassa. Lisäksi työskentelimme Kambodžassa Aasian kehityspankin tuella.</p>
        <div class="columns">
          <p><span class="firstletter">O</span>hjelmatyömme sisältö perustuu Plan International Suomen ja ohjelmamaiden strategioihin ja on suunniteltu yhdessä ohjelmamaiden kanssa. Työmme painopisteet keskittyivät vuonna 2017 kolmeen alueeseen:</p>
            <p class="no-margin">1. koulutus ja varhaiskasvatus</p>
            <p class="no-margin">2. lastensuojelu</p>
            <p class="no-margin">3. nuorten työllistyminen</p>
          <p>Lisäksi edistimme varautumista ilmastonmuutokseen sekä paransimme hallintoa ja nuorten osallisuutta ohjelmamaissamme. Työmme läpileikkaavia teemoja olivat sukupuolten välinen tasa-arvo, kansalaisyhteiskunnan osallistuminen, tieto- ja viestintäteknologian käyttö ohjelmien tehostamiseksi sekä varautuminen kriiseihin ennalta. Strategisena painopisteenämme oli kaikkein heikoimmassa asemassa olevien lasten huomioiminen. Maantieteellisesti työmme painottui Afrikkaan ja Aasiaan.</p>
          <p class="nosto"><span class="bkg">Strategisena painopisteenämme oli kaikkein heikoimmassa asemassa olevien lasten huomioiminen.</span></p>
          <p>Tieto- ja viestintäteknologian innovatiivinen käyttö oli merkittävä osa esimerkiksi Smartup Factorya, joka on vuodesta 2015 Ugandassa ja Etiopiassa toiminut syrjäytymisvaarassa oleville 17-26-vuotiaille nuorille tarkoitettu innovaatiopajahanke. Siinä nuoret luovat koulutuksen ja tuen avulla uusia toimintatapoja, ratkaisuja ja ideoita itsensä ja yhteisönsä hyödyksi. Smartup Factory hyödyntää muun muassa tietoteknologiaa, muotoilusuunnittelua, yrittäjyys- ja elämäntaitovalmennusta sekä mediaa. Nuoret ovat hankkineet ja hyödyntäneet taitoja esimerkiksi valokuvauksessa, graafisessa suunnittelussa, vaatturin työssä, viljelyssä sekä ohjelmistotyössä.  Vuoden 2017 loppuun mennessä yhteensä kuudessa Smartup Factory -pajasta on hyötynyt jo yli 1 500 nuorta.</p>
          <p>Ugandassa päättyi toukokuussa menestyksekäs, EU:n tukema lastensuojeluhankkeemme, joka paransi lastensuojelua 50 kylässä ja tavoitti 26 000 perhettä. Kehitimme varhaiskasvatusta perustamalla varhaiskasvatuskeskuksia ja vanhempainryhmiä, vahvistimme yhteisöjen lastensuojelumekanismeja ja vaikutimme kansalliseen lainsäädäntöön. Ulkopuolisen arvioinnin mukaan autoimme yhteisöjä huolehtimaan lapsistaan ja suojelemaan heitä.</p> 
          <p>Jatkoimme Etiopiassa tuloksekasta lastensuojeluhankettamme, joka poistaa erityisesti tyttöihin kohdistuvia haitallisia perinteitä, kuten sukuelinten silpomista ja lapsiavioliittoja. Tärkeässä roolissa ovat yhteisökeskustelut, joissa koko yhteisö kyläpäälliköistä koululaisiin ja uskonnollisista johtajista perinteisiin silpojiin saa tietoa ja keskustelee haitallisten perinteiden vaikutuksista. Työmme tuloksena kaikki 84 yhteisöä, joissa työskentelimme vuoden 2017 aikana, ovat sitoutuneet lopettamaan tyttöjen sukuelinten silpomisen. Jo 119 koulussa toimii Planin tukemia nuorten ryhmiä, jotka kertovat muille oppilaille silpomisen ja lapsiavioliittojen haitoista.</p>
          <p>Tärkeä osa ohjelmatyötämme vuonna 2017 oli tulevaisuuteen katsominen ja uusien tavoitteiden asettaminen: Suunnittelimme uuden nelivuotisen ohjelman vuosiksi 2018-2021. Uusi ulkoministeriön ja suomalaisten lahjoittajien rahoittama ohjelmamme keskittyy edistämään tyttöjen seksuaali- ja lisääntymisterveysoikeuksia.</p>
        </div>
      </div>
    </div>
  </section>

  <script type="text/javascript" src="app.js"></script>
</body>
</html>
